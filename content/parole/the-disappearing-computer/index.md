---
title: "The disappearing computer"
date: "2023-05-10"
description: "Ci stiamo preparando all'era post smartphone?"
summary: "Ci stiamo preparando all'era post smartphone?"
tags: 
  - "intelligenza artificiale"
  - "humane"
  - "imran chaudhri"
  - "ia generativa"
  - "ted2023"
---

{{< youtube gMsQO5u7-NQ >}}

La scorsa settimana, grazie a Credem Banca e TEDxReggioEmilia, ho potuto vedere in anteprima tre talk dello scorso TED, tra cui [questo](https://www.ted.com/talks/imran_chaudhri_the_disappearing_computer_and_a_world_where_you_can_take_ai_everywhere) di Imran Chaudhri dal titolo “The disappearing computer and a world where you can take AI everywhere”.
Dopo aver lavorato come designer ad Apple per quasi vent’anni, Chaudhri ha fondato insieme alla moglie l’azienda [Humane](https://hu.ma.ne), la cui mission recita:

> We believe in building innovative technology that feels familiar, natural, and human.  
> Technology that improves the human experience and is born from good intentions.  
> Products that put us back in touch with ourselves, each other, and the world around us.

In questo talk, Chaudhri ha mostrato un prototipo del dispositivo indossabile su cui stanno lavorando e che, a detta loro, dovrebbe traghettarci nell’era post smartphone. Vi invito a vedere il video in cui vengono mostrati alcuni use case di impatto crescente.

Sebbene sia convinto che prima o poi faremo e meno dei nostri telefoni, un dispositivo come questo potrebbe avere diversi limiti, stante almeno le informazioni che abbiamo al momento. I primi che mi vengono in mente:

- Limiti funzionali: non di solo testo vive l’uomo ma anche, e soprattutto, di immagini e video. Volete farmi credere che l’umanità riuscirà a fare a meno dei selfie? :)
- Limiti tecnici: potrebbero esserci (ma qui il condizionale è d'obbligo) vincoli non banali, quali durata della batteria, qualità della proiezione, eliminazione dei rumori di fondo, disponibilità della connessione.
- Limiti di contesto / privacy: non sempre si ha, o si dovrebbe avere, la possibilità di parlare a voce alta. Come si può interagire con il device in questi casi?
- Limiti sociali: ricorderete senz’altro ciò che avvenne dieci anni fa con i Google Glass e i suoi utilizzatori, definiti amorevolmente “Glassholes” e bannati da molti uffici. Perché oggi la reazione dovrebbe essere differente?

Infine, come altri hanno fatto notare, siamo sicuri che l’umanità consideri gli smartphone un fardello di cui sbarazzarsi? Molti di noi amano i propri dispositivi e difficilmente ne farebbero a meno, considerando anche che la stessa tecnologia potrebbe entrare nei telefoni sotto forma di assistente vocale: Siri, Alexa e Google Assistant che funzionano, insomma.

Voi cosa ne pensate?