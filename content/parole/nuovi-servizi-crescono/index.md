---
title: "Nuovi servizi crescono"
date: "2023-05-21"
description: "Lo spazio lasciato da Twitter sta stimolando la nascita di nuovi competitor."
summary: "Lo spazio lasciato da Twitter sta stimolando la nascita di nuovi competitor."
tags: 
  - "news"
  - "social network"
  - "app"
---

Lo spazio lasciato da Twitter, a causa delle vicissitudini che tutti conosciamo, sta stimolando la nascita e la diffusione di nuovi competitor, servizi ibridi a metà tra social network, news reader e piattaforme di scrittura.

[Substack](https://substack.com/), la piattaforma online per la creazione la gestione o la semplice lettura di newsletter, ha da poco introdotto Notes, ovvero la possibilità di pubblicare brevi post che possono essere commentati e condivisi a loro volta.

[Artifact](https://artifact.news/) è invece un aggregatore di news che, grazie al Machine Learning, presenta un feed personalizzato sui tuoi interessi e preferenze. Dopo aver recentemente aperto ai commenti, ieri ha annunciato la possibilità di seguire i singoli giornalisti / contributor, i cui articoli avranno priorità all’interno del flusso di notizie.

Entrambe si sono guadagnate un posto nella homepage del mio telefono e, soprattutto, nella mia routine informativa quotidiana.