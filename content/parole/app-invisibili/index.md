---
title: "App invisibili"
date: "2023-11-10"
description: "Le app diventano di fatto invisibili, l'interazione attraverso il linguaggio l'unica cosa che rimane."
summary: "Le app diventano di fatto invisibili, l'interazione attraverso il linguaggio l'unica cosa che rimane."
tags: 
  - "intelligenza artificiale"
  - "humane"
  - "aipin"
  - "linguaggio"
  - "ia generativa"
---

{{< vimeo_simple 882968794 >}}

Durante Re-Brain, l'[evento](https://www.repubblica.it/dossier/economia/innova-italia/2023/10/26/news/intelligenza_artificiale_linguaggio_naturale_e_gestione_della_conoscenza_come_sara_la_fabbrica_del_futuro-418820626/) sull'IA organizzato in [E80 Group](https://www.e80group.com/) qualche settimana fa, si è parlato di come l'intelligenza artificiale generativa stia ridando centralità al linguaggio naturale che si pone come principale interfaccia tra uomo e macchina.
Il cambiamento è notevole: si passa da un modello di interazione basato sui comandi (faccio swipe, sblocco il telefono) ad uno basato su intenzioni (scrivimi una mail, disegna un gatto cyborg).

Humane, l'azienda fondata da Imran Chaudhri, ex designer Apple, di cui [avevo scritto](https://www.lucamondini.it/parole/the-disappearing-computer/) in occasione dello scorso TED, scommette proprio su questo paradigma e ne fa la base del loro primo prodotto, l'AI Pin: un dispositivo indossabile che dovrebbe traghettarci nell'era post smartphone.
Ieri è stato finalmente presentato al mercato e vi invito a vedere il video di 10 minuti qui sotto oltre a leggere la bella [intervista](https://om.co/2023/11/09/imran-chaudhri-humane-interview/) Chaudhri da parte di Om Malik.

Un passaggio interessante è la messa in discussione del modello di distribuzione del software attraverso gli app store, una delle rivoluzioni che hanno decretato il successo degli smartphone in questi decenni. Dispositivi come AI Pin non hanno app e tanto meno store: l'utente chiede di ascoltare musica prog anni '70 e la musica viene semplicemente riprodotta, celando il servizio sottostante.

Le app diventano di fatto invisibili, l'interazione attraverso il linguaggio l'unica cosa che rimane.

Interessante, eh?