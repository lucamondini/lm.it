---
title: "IA e (dis)informazione"
date: "2023-05-28"
description: "L'intervento di Carola Frediani e Vincenzo Tiani al Festival internazionale del giornalismo 2023."
summary: "L'intervento di Carola Frediani e Vincenzo Tiani al Festival internazionale del giornalismo 2023."
tags: 
  - "news"
  - "intelligenza artificiale"
  - "disinformazione"
---

{{< youtube OvgLPDue7E8 >}}

Con un mese di ritardo, ieri sera ho recuperato il video dell'[intervento](https://www.journalismfestival.com/programme/2023/ai-and-disinformation) di Carola Frediani e Vincenzo Tiani al Festival internazionale del giornalismo 2023.
Il tema è "Intelligenza Artificiale e (dis)informazione" e vi invito a guardarlo perché raccoglie parecchi spunti interessanti. Tra tutti, ne cito uno, ovvero le regole, coniate da Carola stessa, utili a valutare correttamente l'hype che ruota intorno all'IA. Come vedrete, riprendono alcune considerazioni fatte anche qui, soprattutto sulla questione antropomorfismo.
Le trovate a partire dal minuto 13:40.

1. Prima regola: ogni storia che ingigantisce i pericoli di un Al super-intelligente, che lo antropomorfizza, che insiste sui rischi di un Al senziente è funzionale a una narrazione deterministica sulla medesima tecnologia. Di fatto, rappresentano l'altra faccia di quelle storie che elevano l'IA a risolutrice di tutti i problemi del mondo.
2. Seconda regola: se l'lA sembra umana, verificate che non vi stiate guardando allo specchio. Infatti, tendiamo da un lato ad antropomorfizzare l'Al mentre, dall'altro, siamo noi a cambiare ed adattare il nostro ambiente umano alle macchine.
3. Terza regola: lA è ciò che i dipartimenti di marketing delle aziende chiamano intelligenza artificiale.
4. Quarta regola (o del sempreverde "Mechanical Turk"): se si scava a fondo dietro l'intelligenza artificiale, l'automazione e il cloud, si trovano lavoratori in carne e ossa che etichettano i dati, costruiscono filtri, controllano o rivedono le decisioni automatiche mentre sono chiusi in un armadio da qualche parte.

Teniamone conto quando leggiamo certi titoli, soprattutto sulla stampa italiana.

Il mio consiglio è di seguire Carola e il suo [progetto](https://www.guerredirete.it/) [Guerre di Rete](https://guerredirete.substack.com/) per leggere contenuti di qualità non solo sull'intelligenza artificiale ma anche su altri temi, quali: diritti digitali, privacy, cybersicurezza e sorveglianza.