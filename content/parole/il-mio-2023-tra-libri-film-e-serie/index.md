---
title: "Il mio 2023 tra libri, film e serie"
date: "2024-01-04"
description: "Ho tracciato i libri che ho letto, così come i film e le serie viste durante l'anno. Quindi?"
summary: "Ho tracciato i libri che ho letto, così come i film e le serie viste durante l'anno. Quindi?"
tags: 
  - "libri"
  - "film"
  - "cinema"
  - "serie tv"
---

Dunque, lo scorso anno ho tenuto traccia dei libri che ho letto, così come dei film e delle serie tv viste. Non c’è una ragione precisa, se non quella di capire come si strutturano i miei interessi e come, eventualmente, modificarli.
In breve: ho letto poco (9 libri, quasi tutti romanzi) ma mi sono piaciuti molto, ho visto 43 film ma solo 10 di questi al cinema (male!) e 19 serie tv per un totale di 255 episodi.

Per quanto riguarda i libri, il più delle volte insisto con il cartaceo ma mi rendo conto di leggere molto meglio sul Kindle che l’età avanza. Tra le altre cose, ho letto 2 graphic novel, molta fantascienza e un saggio sul jazz. Per il 2024, mi piacerebbe arrivare almeno a 15, togliendo spazio alle serie tv che credo possano essere selezionate ancora meglio. Devo dire però che non ho tracciato gli articoli letti online che rappresentano la parte predominante della mia dieta informativa.

Prediligo di gran lunga i film drammatici oltre alle commedie e mi concentro più sui film recenti (28 su 43 sono usciti negli ultimi 2 anni). Sono contento di aver visto una media di quasi 4 film al mese ma quest’anno vorrei aumentare il numero di uscite al cinema perché mi piace molto (sono pure socio di un piccola sala di provincia) e lo ritengo anche il modo migliore di fruirli.

Infine, rispetto a qualche anno fa, ho visto meno serie tv e di buona qualità (media voto: 7,7) ma, come dicevo, credo di poterle selezionare ancora meglio: quelle che reputo imperdibili sono state infatti poco più della metà. Le serie sono un formato veloce, comodo, sempre disponibile e purtroppo tendono a fare leva sulla mia pigrizia, soprattutto nelle serate post lavoro.