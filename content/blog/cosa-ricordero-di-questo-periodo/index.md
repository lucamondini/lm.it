---
title: "Cosa ricorderò di questo periodo"
date: "2020-03-30"
description: "Elenco, casuale e in divenire, di persone, articoli, momenti della pandemia che vale la pena tracciare a futura memoria."
summary: "Elenco, casuale e in divenire, di persone, articoli, momenti della pandemia che vale la pena tracciare a futura memoria."
tags: 
  - "coronavirus"
  - "covid-19"
  - "quarantena"
---

Al di là dei pensieri intimi e delle paure che sicuramente porterò a lungo con me, sto raccogliendo un elenco, casuale e in divenire, di persone, articoli, momenti di questa pandemia che vale la pena tracciare a futura memoria:

- I video del Presidente Mattarella, quelli [ufficiali](https://www.youtube.com/watch?v=v_hCfviRVXw) e quelli [non](https://www.youtube.com/watch?v=uHMaE1Lm6fc). Un buon padre di famiglia: moderato, gentile e ricco di umanità nei modi, efficace e deciso nei contenuti.
- I tweet di [Alfonso Fuggetta](https://twitter.com/AlfonsoFuggetta), [Carlo Alberto Carnevale-Maffè](https://twitter.com/carloalberto) e [Fabio Sabatini](https://twitter.com/FabbioSabatini) (soltanto per citarne alcuni), ricchi di proposte, idee e spunti su come la tecnologia può supportare l'uscita dalla crisi ed il recupero della normalità.
- L'altissima qualità degli articoli pubblicati da [Il Post](http://ilpost.it/) e da [Valigia Blu](http://valigiablu.it), la pacatezza dei toni, la costante professionalità nei tempi e nei modi.
- [The world after Corona Virus](https://www.ft.com/content/19d90308-6858-11ea-a3c9-1fe6fedcca75?fbclid=IwAR1MVlES_edkBr11ImN_j8f9CvNilWxTBc8pBCOYRdsFEuyHsIM5VrcvFj0) di Yuval Noah Harari per essere stato tra i primi a sottolineare l'estrema delicatezza di questo momento storico e delle scelte che ci troviamo a dover compiere. [Virus, è arrivato il momento dell'audacia](https://rep.repubblica.it/pwa/generale/2020/03/25/news/virus_e_arrivato_il_momento_dell_audacia-252319612/) di Alessandro Baricco per aver ribadito, nero su bianco, la necessità di intellettuali e di umanesimo a supporto della civiltà digitale.
- Le [parole](https://www.youtube.com/watch?v=XYtgeZjtIko) del premier albanese Edi Rama, in occasione dell'invio di trenta medici e infermieri in Italia:  
      
    "_Noi non siamo ricchi ma nemmeno privi di memoria e non ci possiamo permettere di non dimostrare all'Italia che gli albanesi e l'Albania non abbandonano mai l'amico in difficoltà._"
- Rebibbia Quarantine ([parte 1](https://www.facebook.com/54203027305/videos/1264102757119874/), [2](https://www.facebook.com/54203027305/videos/518823148823844/), [3](https://www.facebook.com/54203027305/videos/575667813037611/), [4](https://www.youtube.com/watch?v=iKvew8ao-Xw), [5](https://www.youtube.com/watch?v=kI_gvEYBDB0), [6](https://www.youtube.com/watch?v=hfWeC2bHKds) e [7](https://www.youtube.com/watch?v=-QpruNycIds)) di Zerocalcare: i ceci, porcoddue.
- Il [video](https://www.youtube.com/watch?v=gxAaO2rsdIs) di 3Blue1Brown e altri [articoli](https://www.washingtonpost.com/graphics/2020/world/corona-simulator/) che hanno spiegato ad una capra come me le basi di come si diffonde un virus.
- La potenza degli scatti di Fabio Bucciarelli a corredo di [questo articolo](https://www.nytimes.com/interactive/2020/03/27/world/europe/coronavirus-italy-bergamo.html?fbclid=IwAR1xHU1lTcYy-6iaDT_Jl3KSEAhNsddLQfECVq-KdXgvLzRh2lQjOWD1iEk) del New York Times, l'iconicità delle [immagini](https://www.vaticannews.va/en/pope/news/2020-03/pope-francis-urbi-et-orbi-blessing-coronavirus.html) del Santo Padre in una Piazza San Pietro plumbea e deserta e del Presidente della Repubblica [in visita](https://www.quirinale.it/elementi/48741) all'Altare della Patria.
- Le pillole di #designinpigiama di [Chiara Alessi](https://twitter.com/chiaralessi), nate su Twitter e qui [raccolte](https://designinpigiama.it/).

Cosa invece non voglio dimenticare per motivi diametralmente opposti. Perché nei momenti di crisi profonda, emergono allo stesso modo il meglio e il peggio di noi:

- La costante diffusione di bufale e becero complottismo: dal virus creato in laboratorio al ruolo delle antenne 5G, dall'immunità degli immigrati alla trasmissione dello stesso attraverso le suole delle scarpe.
- La continua ricerca di un capro espiatorio: i cinesi, i runner, l'Europa da parte di chi, per ignoranza o peggio per interesse, non sa o non vuole andare al di là del proprio naso o della propria pancia.
- I cialtroni urlatori all'Arena di Giletti su La7, lo spettacolo vergognoso della D'Urso e Salvini che recitano in diretta l'Eterno Riposo.  
    Quando penso di aver toccato il fondo, riescono sempre a stupirmi.
- Il sito dell'INPS down, la [patetica scusa](https://www.reddit.com/r/italy/comments/fuyvwd/sito_inps_niente_hacker_solo_una_scusa_per/) dell'attacco hacker.
