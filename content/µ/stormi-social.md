---
title: "Stormi social"
date: "2022-11-14"
description: "Ennesimo thread di spunti sul tema evoluzione delle reti sociali."
summary: "Ennesimo thread di spunti sul tema evoluzione delle reti sociali."
tags: 
  - "social media"
  - "mastodon"
  - "twitter"
---

{{< alert "mastodon" >}}
Published on [Mastodon](https://mastodon.uno/@lucamondini/109341908900859548).
{{< /alert >}}

Un numero crescente di ricerche suggerisce una similitudine tra il comportamento umano sui social media e il comportamento collettivo in natura, come quello degli stormi di uccelli: in entrambi i casi, il modo di comportarsi dei nodi è determinato dalla struttura della rete, che modella simmetricamente il modo di comportarsi dei nodi e così via, in una spirale di forte dipendenza reciproca. 

Un lungo articolo di NOEMA Magazine (che vi consiglio di seguire) parla proprio di questo tema, spiegando come non sia sufficiente lavorare a posteriori sulla moderazione dei contenuti per evitare la viralità nociva ma occorre intervenire anche e soprattutto sul #design delle piattaforme, oggi legato esclusivamente a logiche di engagement e monetizzazione.

https://www.noemamag.com/how-online-mobs-act-like-flocks-of-birds/

Per esempio, Twitter potrebbe scegliere di eliminare i trending topic o di farlo in determinate aree geografiche durante momenti delicati come le elezioni. Instagram potrebbe stabilire un numero massimo di follower. Facebook potrebbe introdurre più attrito nei suoi gruppi, consentendo solo a un certo numero di utenti di unirsi a un gruppo specifico entro un determinato periodo di tempo. Queste modifiche sono indipendenti dai contenuti e non intervengono ex post come la moderazione.

Da questo punto di vista, #Mastodon ha di fatto già lavorato in tal senso, affiancando alla moderazione umana scelte ponderate di design "anti-virale" (https://uxdesign.cc/mastodon-is-antiviral-design-42f090ab8d51): l'assenza di quoting, di ricerca full text e, soprattutto, di algoritmi di ordinamento dei contenuti. Saranno sufficienti a mantenere Mastodon un ambiente sano, al crescere di utenti e attenzione? Non lo sappiamo ma sarà sicuramente interessante osservarne l'evoluzione e, per quanto mi riguarda, contribuire a difenderne la natura.