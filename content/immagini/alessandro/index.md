---
title: "Alessandro"
date: "2019-01-25"
description: "Se passi per il centro di Cremona una Domenica mattina, potresti essere fortunato."
summary: "Se passi per il centro di Cremona una Domenica mattina, potresti essere fortunato."
tags: 
  - "alessandro"
  - "centro"
  - "cremona"
  - "guida"
---

Se passi per il centro di Cremona una Domenica mattina, potresti essere fortunato: potresti incontrare Alessandro, un arzillo e distinto vecchietto che non vede l'ora di portarti a spasso per la città e mostrarti i suoi angoli più caratteristici.

Non chiede nulla in cambio, solo una gamba allenata e il desiderio di ascoltare.

Non so che età abbia Alessandro, né cosa abbia fatto nella vita. So solo che da ragazzo ha lavorato nella bottega di un artigiano di arredi sacri e che, durante i bombardamenti, si nascondeva in uno scantinato di una casa non troppo distante dalla cattedrale. Insomma, non parla volentieri di sé ma i suoi occhi celesti brillano di fronte ai laboratori dei liutai del centro e si commuovono davanti alle facciate dei palazzi storici, molti dei quali - purtroppo - oggi abbandonati.

Non sono riuscito ad offrirgli nemmeno un caffè, solamente un grazie e uno scatto veloce prima di vederlo scomparire a passo svelto tra i vicoli della città che tanto ama.
